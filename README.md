# Football-player-transfer-prices-prediction
โครงงาน “โมเดลทำนายมูลค่าราคาการซื้อขายนักเตะจากค่าสถิติความสามารถ เพื่อวิเคราะห์ความผันผวนราคาของตลาดการซื้อขายนักเตะ” มีที่มาเนื่องจากในโลกของกีฬาฟุตบอล การซื้อขายแลกเปลี่ยนนักเตะ ถือเป็นหนึ่งในกลยุทธ์สำคัญที่ช่วยให้ทีมประสบความสำเร็จ และถือเป็นธุรกิจอย่างหนึ่งที่ยังทำให้มีวงการฟุตบอลอยู่ในปัจจุบัน จึงเป็นเรื่องปกติที่มีการโยกย้าย โอนทีมนักเตะ ในหลังฤดูกาลแข่งขันในปีสิ้นสุดลง แต่ในตลาดนักเตะยังมีช่องโหว่และความกดดันของเงื่อนไขในตลาดในวันสุดท้ายของการเปิดการซื้อขายนักเตะ จึงมักมีการซื้อขายนักเตะอย่างตื่นตระหนกโดยมีปัจจัยอื่นๆ มารบกวนการตัดสินซื้อขายนั้น ทำให้เกิดการตัดสินใจที่คาดเดาไม่ได้และเกิดการผันผวนของราคานักเตะ ดังนั้น คณะผู้จัดทำจึงเล็งเห็นและทำการศึกษาการผันผวนหรือช่องว่างของราคานักเตะที่เพิ่มขึ้นในแต่ละปีจนมาถึงปัจจุบัน  
ทางคณะผู้จัดทำจึงได้กำหนดวัตถุประสงค์ของโครงงานโมเดลทำนายมูลค่าราคาการซื้อขายนักเตะจากค่าสถิติความสามารถ เพื่อวิเคราะห์ความผันผวนราคาของตลาดการซื้อขายนักเตะ” โดยนำความรู้ในด้านวิทยาศาสตร์ข้อมูลมาประยุกต์ใช้ในการวิเคราะห์ข้อมูลจากแหล่งข้อมูลต่าง ๆ ที่เกี่ยวข้องกับตลาดการซื้อขายนักเตะ 2 ส่วน คือ ข้อมูลชื่อและค่าพลังนักเตะ ได้มาซึ่งข้อมูลผ่าน Web Scraping จากเว็บไซต์ www.sofifa.com  และ ข้อมูลที่เกี่ยวกับการย้ายทีมของนักเตะและราคาการซื้อขาย ได้มาซึ่งข้อมูลผ่านชุดข้อมูลที่มีผู้สนใจจัดทำไว้ผ่านช่องทาง www.github.com เพื่อนำมาใช้ประกอบการวิเคราะห์ภายใต้โครงงานนี้ 
โครงงานชิ้นนี้ได้ทำการวิเคราะห์ความผันผวนราคาการซื้อขายนักเตะผ่านการทำนายราคาการซื้อขายโดยใช้ค่าสถิติความสามารถหรือค่าพลังนักเตะเป็นฟีเจอร์ในการทำนาย โดยใช้อัลกอริทึม Regression ในการสร้างโมเดลการทำนาย คือ Linear Regression, Lasso Regression, Gradient Boosting และ Random Forrest และเลือกโมเดลที่เหมาะสมที่สุด โดยโมเดลนั้นคือ โมเดล Gradient Boosting ที่มี Score Training อยู่ที่ 0.758 และ Score Test อยู่ที่ 0.688 เพื่อนำผลการทำนายนั้นมาวิเคราะห์ต่อผ่านเครื่องมือ Microsoft Power Bi เพื่อแสดงให้เห็นเป็นภาพที่ง่ายต่อความเข้าใจมากขึ้น  
สุดท้ายนี้โดยทางคณะผู้จัดทำมีจุดมุ่งหมายเป็นอย่างยิ่งว่าโครงงานชิ้นนี้จะมีส่วนช่วยให้เกิดประโยชน์สูงสุดสำหรับผู้ที่สนใจ โดยหวังเป็นอย่างยิ่งว่าจะช่วยให้ได้ทราบถึงปัจจัยที่เกี่ยวข้องกับราคาการซื้อขายนักเตะในตลาดการซื้อขายนักเตะมากขึ้น 
